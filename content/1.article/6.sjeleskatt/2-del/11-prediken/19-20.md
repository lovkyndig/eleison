---
series: 2.bog
showTime: false
showOutdatedWarning: false
created: 2023-11-27
updated: 2023-11-27
tags:
  - 11.prædiken
---

# 2.bog - 11.prædiken - Ekteskapskontrakt
($19) Til desmere aandelig Lyst og Glæde for en gudfrygtig Sjel ville vi[^1] fremstille den hele Lære om Formælingen med Christo Jesu under Formen af en Ægteskabskontrakt, saalydende:

## Ekteskapskontrakt
`Jeg Jesus Christus, den almægtige og evige Guds eenbaarne Søn, Livets og Herlighedens Fyrste, Himmelens og Jordens Herre`,

erkjender og hermed vitterliggjør for alle Skabninger, der ere i Himmelen, paa Jorden og under Jorden, at jeg efter modent Overlæg og med min Faders Samtykke og Velbehag, saa og med den Hellig Aands Bifald og Mellemkomst har trolovet og ægteskabeligen forbundet mig til 

`Jomfru Sjelevig Adam, af Jordens ældste og kjæreste Datter`,

saalunde og paa den Maade, at jeg af medfødt Godhed, Naade og Barmhjertighed og af inderlig Kjærlighed til hende erklærer og forpligter mig til 
- at agte og holde hende for min eneste og dyrebareste Skat, min Eiendom, mit Hjertes og mine Øines Lyst og min allerkjæreste Brud, 
- at omgaaes hende med Kjærlighed, Naade og Barmhjertighed, forsørge hende med allehaande aandelig og legemlig Nødtørft, elske hende med Troskab, tage mig hjerteligen af hende i alt Kors, alle Trængsler og Anfegtelser, trøste, vederkvæge og frelse hende, forsvare hende vældeligen imod alle synlige og usynlige Fiender, saa og ingensinde forlade eller forstøde hende, 

men indsætte hende til min Medarving og Medeier i mit Rige, ligesom jeg ogsaa i Kraft heraf erklærer hende derfor, sætter hende i Besiddelse af alt mit Gods og atter uigjenkaldeligen overdrager og skjænker hende 
- al min Retfærdighed, Hellighed, Fortjeneste, Herlighed og Salighed, 

saa at hun kan tilegne sig det Alt sammen, ja endog mig selv som sit Eget og gjøre Brug deraf, naar og hvor hun det tiltrænger, og hvilket hun da ogsaa med skyldig Ærbødighed og ydmygst Tak har modtaget, idet hun ikke noksom kan forundre sig over denne min Naade og Kjærlighed.

(§20). Derimod bringer denne min kjære Brud mig 
- et troende Hjerte, 
- fuldt af sand Anger over hendes Synder, 
- tilligemed et helligt, godt Forsæt 

og erklærer derhos, at hun altid hjerteligen og inderligen vil elske mig, holde mig for sin største Skat, sin allerkjæreste Frelser, Broder, Forløser og Brudgom, stedse leve efter min hellige Villie i barnlig Lydighed saameget som hende ved den Hellig Aands Hjælp og Bistand muligt er, ikke vægre sig ved at tage mit Kors paa sig og efterfølge mig, samt at hun i Medgang og Modgang vil blive mig tro indtil Døden. 

Hermed har jeg da ogsaa været vel tilfreds og hverken fordrer eller vil fordre noget Videre af hende, og har jeg til Fæstegave og et bestandigt Pant paa min Kjærlighed skjænket hende den Hellig Aand og af hende modtaget Troens Haandslag. 

Hvad der skal skee i Tilfælde af vor Død, har det ikke været fornødent at træffe nogen Aftale om, da vi Begge ere udødelige og denne ægteskabelige Forbindelse skal vare i al Evighed. Til ydermere Vished har jeg selv forfattet dette Dokument, skrevet og underskrevet det med mit Blod og bekræftet det med mit Naadesriges tvende store Segl, nemlig den hellige Daab og den hellige Nadverd. 

— Givet i det himmelske Jerusalem  
den osv.

## Bruksveiledning
Lad min gode Hensigt behage dig vel, du christelige Hjerte, og elsk denne Ægteskabskontrakt, som om den var oprettet med dig selv, hvilket den ogsaa isandhed er. 

Istedetfor Navnet S j e l e v i g kan du dristig sætte dit eget Døbe- og Tilnavn og tryggeligen forlade dig paa at dette er den hellige Skrifts Mening og Indhold, naar den taler om vor Sjels Formæling med Christo, og at Alt sigter derhen, at vi skulle troe det af Hjertet, glæde os over denne store Naade og i Tid og Evighed takke vor Gud og Frelser derfor.

[^1]: efter B. Arnd's Forbillede i Informator. Biblic. S. 10.
