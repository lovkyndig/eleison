---
series: Kyrie
showTime: false
showOutdatedWarning: false
created: 2023-06-15
updated: 2023-06-15
tags:
  - Salme
---

# Kjære søsken, vær lydhør
Kjære søsken vær lydhør,  
for hva Gud har sagt;  
Livet som vi levde før  
av-legges må med makt.  
  
Følelser vi styre med  
settes fast i bånd,  
stoltheten må brytes ned  
med viljen i vår hånd.  

> (2) Med en vilje sterk og fast  
mesteren gir alt.  
Latskap og all annen last  
gjør viljen nokså halt.  
>  
> Lever vi i kjærlighet  
gir det jordisk lønn.  
Evig liv og salighet  
gis ikke uten bønn.

> (3) Vår formørkede forstand  
kjenner ikke Gud,  
ofte skjules Himlens rand  
bak lovens høye bud.  
>  
> Når vi tror med barnlig ånd  
på vår arverett,  
blir vi løst fra trellens bånd  
og hater synden lett.

> (4) Guds ord brukes nå som speil  
for å se vårt selv,  
stadig mer av våre feil  
vi ser i hjertets hvelv.  
>  
> Synden bæres til Guds hus  
til hans alterbord,  
der vi mottar gledens rus  
ved Jesu egne ord.

> (5) Viljen vår er like sterk,  
kjødet er som før,  
men vi tror på Jesu verk  
og strider til vi dør.  
>  
> Bønn og Guds ord være må  
vandringsstaven vår.  
De som ønsker være små,  
i Jesu fotspor går.

## Melodi
Tekst: Eleison, September 2007  
Melodi: P.P.Bliss 1873  
Melodiboken 467 "Sett deg for et Hellig mål"

### Merknad
Dette er en type salmer som vi kan finne i de fleste salmebøker, hvor salmedikteren tenker på sin nestes udødelige sjel. Det er grunnen til slike salmer passer best å synges i kirken og ikke når man sitter for seg selv. Dog hender det stadig at de ord som kommer ut av egen munn, blir til lærdom, oppbyggelse og trøst, når man selv - ved Guds hjelp - får nåde til å høre og betenke dem. 