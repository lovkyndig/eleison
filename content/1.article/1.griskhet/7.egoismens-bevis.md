---
series: til menigheten
showTime: false
showOutdatedWarning: true
created: 2023-05-14
updated: 2023-05-14
tags:
  - åger
---

# Egoismens bevis
Hva er beviset på egoisme? At den egoistiske tenker på seg selv først og fremst, og bryr seg om sin neste når han selv kan ha fordel av det. Det kan være økonomiske fordeler, følelsesmessige behov eller behov for å få dekket de dyriske driftene (som også fins i den gamle Adam).

## Griskhet = økonomisk egoisme
Epistlene innenfor denne kategorien handler om griskhet. Ordet egoisme kan brukes som synonym til griskhet når det handler om økonomisk egoisme.

## Strider mot bibelen
Bibelens budskap er at man skal elske sin neste, opptre som tjener og om mulig ofre sitt liv for sin tjener, på samme måte som Jesus ofret sitt liv for oss. Dette prinsippet synes ikke moderne kristne som er påvirket av ukristelige lover og verdens praksis, å leve etter.

Det er et paradoks at mennesker som går i konservative menigheter ikke mener alle bibelens ord er ord fra Gud til oss mennesker. De plukker ut ord fra bibelen som gir dem tillatelse til å skille seg fra sin ektemake, skille seg ut av kirken og la være å gå i kirken og forsamlingene på søndagene i ren og hellig rettferdighet.

De er så hellige at de mener at det er helt i orden å baksnakke andre når det handler om å fordømme andre og deres gjerninger. Man kan mistenke dem for å ha et personlig motiv for å baksnakke prestene og fordømme dem, når de vanhelliger formiddagen og heller bruker "største delen av søndagen"[^1] til verdslige forlystelser. Jesu egne ord vi de ikke følge: 

> _På Mose stol sitter de skriftlærde og fariseerne. Derfor skal I gjøre og holde alt det de byder eder; men efter deres gjerninger skal I ikke gjøre. For de sier det, men de gjør det ikke;_ [Matt 23, 2](https://no.bibelsite.com/matthew/23-3.htm){:target="_blank"}.

## Moseloven vs. verdslige lover
Studerer man Moseloven som jurist, blir man forundret over hvordan kjærligheten til fattige gjennomsyrer Guds egen lov. Det fins et tosifret antall paragrafer om hvordan gjelden til fattige skal ettergis på mange forskjellige måter, og til forskjellige tider. Videre fins det lover (og forøvrig oppfordringer fra Jesu egen munn) om hvordan de rike skal la de fattige få nyte godt av deres rikdom, uten at skal kreve noe av dem til gjengjeld.

Verdslige lover beskytter derimot de rike og mektige, og særlig de som styrer i det offentlige. Dette var noe som ble åpenbart for undertegnede da han studerte strafferett. Det kan tilsynelatende se ut som om det fins noen få straffebud som også straffer rike, mektige, og offentlige personer som misbruker sin posisjon, makt og myndighet. Rettspraksis viser at det er de ressurssvake og utstøtte, som gatepolitiet har kompetanse på, som blir mistenkt og påtalt for forbrytelser. Stortinget lager lover som medfører at huseiere og forretningsfolk kan utsuge de fattige med loven i hånd.[^2]

### Huseiernes landsforbund
Bolighaiene er gjerne medlem i [Huseiernes landsforbund](){:target="_blank"}. Dette er et forbund som beskytter interessene til de rike, og som med sine forslag til leiekontrakter tøyer lovens bokstav til det aller ytterste. Når en leietaker har skrevet under på en kontrakt fra Huseierne kan huseiere gå til rettsak og vinne saken, selv om de fleste leietakere og Forbrukerrådet synes saken er forferdelig urettferdig og urimelig. Når man er jurist og advokat forstår man at det ikke fins dommere som kan hjelpe, selv om de hadde villet.

Viser til at Husierne og andre organer som kjemper for de rike, bruker svært mye ressurser på å påvirke politikere til å lage lover som beskytter nettopp deres interesser.

## Eleisons konklusjon
Eleison mener at en kristen som følger verdslige retningslinjer handler stikk i strid med Moseloven og Guds kjærlighets lov. Guds lov og lovene i Mosebøkene beskytter de fattige, selv om dette på ingen måte kommer til syne i De 10 bud.

Konklusjonen er at Stortinget og norsk rett beskytter de griske egoistiske og ågerkarene, når de lar huseierne bestemme de moralske og rettslige grensene. Dette viser fjerningen av straffebudet om åger, og uttalelsen fra bl.a. Jusprofessor H.P.Graver:

::TipBox{type="announce" name="Veldig galt"}
Det å tro at markedet kan styre samfunnet uten moralske eller rettslige grenser, er veldig galt. [^3]
::

Når kristne bruker verdslige lover til å fremme sin egen velferd, må det være tillatt å minne dem om at det kanskje kan være den fattige Lasarus som skal være med på å holde dom over dem på dommens dag.

::TipBox{type="warning" name="Den fattige hellige"}
Eller vet I ikke at de hellige skal dømme verden? [^4]
::


[^1]: Viser forøvrig til de korte forsamlingene hvor man har sluttet å lese begge Luthers utleggelser av søndagens tekster. Epistelen som ofte handler om helliggjørelsen (og livet i praksis), blir som hovedregel ikke lest.
[^2]: Årsaken er sannsynlig at de fleste som sitter på Stortinget er rike, og de rike har gjerne sympati med andre rike. De rike har større mulighet til å gjøre forretninger, leie ut rom, leiligheter, hytter, bobiler osv.
[^3]: [Jusleksikon.no](https://jusleksikon.no/wiki/%C3%85ger){:target="_blank"}
[^4]: [1 Kor 6, 2](https://no.bibelsite.com/1_corinthians/6-2.htm){:target="_blank"}