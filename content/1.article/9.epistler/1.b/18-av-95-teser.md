---
series: B
showTime: false
showOutdatedWarning: false
created: 2023-05-25
updated: 2023-05-25
tags:
  - Diverse
---

# 18 av 95 teser
Eleison har i dag gjennomgått Luthers 95 teser og funnet at 18 av dem kan anvendes hvis de omskrives og tilpasses forholdene i dag. Luthers 95 teser blir dermed til Eleison 18 teser.

## Boten
### 1
Når vår Herre og Mester Jesus Kristus sier: «Gjør bot» osv., så vil han at hele livet til de troende skal være en stadig eller uopphørlig bot.

### 3
Boten sikter ikke bare til den indre bot. For den indre bot er intet, hvis den ikke medfører at man i det ytre døder kjødet på enhver måte (og drukner den gamle Adam i daglig dåp).[^1]

### 4
Derfor varer angeren og sorgen over synden, dvs. sann bot, likeså lenge, som en har mishag til seg selv, nemlig til utgangen av dette og inngangen til det evige liv.

## Tilgivelsen
### 6
Kirken kan ikke tilgi noen skyld. De kan kun erklære og stadfeste, at den er tilgitt av Gud. Men de kan naturligvis tilgi i de saker som er forbeholdt dem, og forakter man dem, forblir skylden fuldt ut.[^2]

### 7
Gud tilgir ikke noen hans skyld uten samtidig å underlegge ham kirken, Guds stedfortræder, til å bli ydmyket i alle ting. 

### 12
I gamle dager påla man de kirkelige botsstraffer ikke etter, men før tilsigelsen av syndenes forlatelse, som en prøve på den sanne anger. 

### 30
Ingen kan være sikker på sannheten i sin anger, ennnu mindre på om den oppnår full syndsforlatelse. 

## Om gaver til kirken
### 35
De mennesker prediker ikke kristelig, som lærer, at det er unødvendig med anger, når man ofrer gaver til kirken.

### 36
Enhver sann kristen, enten han lever eller er død, har delaktighet i alle Kristi og kirkens goder, og de gis ham av Gud også uten at en ofrer gaver til kirken.

### 40
Den sanne anger søker tukt og omvendelse, men kirkens velvilje til å tilgi uthuler dette og får mennesker til å bli uvillig stemt til omvendelsen, i det minste når det gis anledning til å gjøre gode gjerninger. (Jf. neste pkt.)

### 41
Man må være forsiktig med å predike ubetinget tilgivelse, for at folk ikke feilaktig skal tro, at den fraskriver oss plikten til å elske vår neste i ord og handling.

### 43
Man skal lære de kirstne, at hvis man gir til den fattige eller låner til en trengende, så gjør man bedre, enn om man gir til kirken. 

### 44
For ved kjærlighetsgjerninger vokser kjærligheten og mennesket blir bedre, men ved gaver til kirken bliver man ikke bedre, men kun elsket høyere av presten og kirken. 

### 45
De kristne bør belæres om, at den, som overser sin neste som lider nød, og istedet ofrer en gave til kirken, mottar Guds vrede.

## Prekenens innhold
### 92
Bort derfor med alle profeter som sier til Kristi folk: ”Fred, fred”, og det er ikke fred. (Es 13, 10. 16)

### 93
Vel handler alle profeter som sier til Kristi folk: ”Kors, kors”, selv om det ikke er noe kors. 

### 94
De kristne skal formanes til å strebe etter å etterfølge Kristus, deres hoved, gjennem omvendelse, død og Helvede,

### 95 
og således mere sette sin lit til å inngå i Himlen gjennem mange trengsler enn gjennem fredens sikkerhet.


Kilde: [nb.no](https://www.nb.no/items/d222d1c851c9bb70778c82ef56043050?page=9&searchText=luthers%2095%20teser){:target="_blank"} [lutherdansk](http://www.lutherdansk.dk/aspnet_client/95%20teser%20om%20afladen/index.htm){:target="_blank"}

[^1]: Innholdet i parantes lagt til av Eleison.
[^2]: Den som forrakter kirketukten må lese tese 7.