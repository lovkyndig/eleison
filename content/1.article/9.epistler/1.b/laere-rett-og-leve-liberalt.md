---
series: B
showTime: false
showOutdatedWarning: false
created: 2023-05-31
updated: 2023-05-31
tags:
  - Livet
---

# Lære rett og leve liberalt
Er dagens læstadianere opptatt av å lære rett og leve som en fariseer og skriflærd? Jf. [Matt 22, 6.25](https://bibel.no/nettbibelen?book=MAT&chapter=23&verse=28&slang=bokmal30){:target="_blank"}. _"de vil gjerne sitte øverst ved gjestebudene og ha de øverste seter i synagogene ... men innvendig er de fulle av rov og griskhet!"_

Viser også til innledningen av denne talen som Jesus holdt, hvor Han presiserer at de tross alt **lærer og taler rett**:

> _På predikestolen sitter de skriftlærde og fariseerne. Derfor skal I gjøre og holde alt det de byder eder; men efter deres gjerninger skal I ikke gjøre. For de sier det, men de gjør det ikke;_ [Matt 22, 2-3](https://no.bibelsite.com/matthew/23-3.htm){:target="_blank"}[^1]

## Vår ond art
Utvendig kan vi pynte oss slik at andre kan begjære oss, eller tro det beste om oss. Vi forsøker å gjøre inntrykk av at vi er mye bedre enn vi er, med å ha ryggen så rak og hodet så høyt i sky som verdsligsinnede mennesker pleier å fremstille seg. (Slik som de stolte fariseerne.)

Våre nærmeste venner, familie eller ektemake kjenner dog sannheten så altfor godt. Aller best kjenner dog Gud oss. Han savner takknemligheten, både i ord og handling.

## Manglende takknemlighet
Vi kan takke med ord, men vise i gjerning at vi mener det motsatte. Hvis den som er glad, mett og rik ikke ønsker å dele dette med den sorgfulle, sulte eller fattige, fordi hun eller han ikke vil la andres sorg, sult eller fattigdom påvirke dem på noen negativ måte, da beviser de at de har større omsorg til sin egen lykke og verferd.

Dette er ord som preller av alle som har et kaldt og hardt hjerte. Ordene som har sine parallerller i bibelen må dog bli stående, på samme måte som ordene i bibelen, selv om man etter alle kunstens regler kan bortforklare med at de ikke gjelder i dagens velstandssamfunn.

Gud savner like fullt vår takk og vår bønn, selv om vi alle i vår stolthet kan hovmode oss over andre, stikk i strid med Jesu egne ord og liv. Han som var ydmykheten selv, og alles tjener. Han som vasket sine disiplers føtter.

Han som gikk store omveier, fordi han ved det ville treffe en sorgfull, syk og fattig, for å helbrede og befri ham eller henne fra sin elendighet. [Joh 4, 4 flg.](https://bibel.no/nettbibelen?book=JHN&chapter=4&slang=bokmal30){:target="_blank"}

Når den som er glad ser en sorgfull, burde de vise medfølelse og interesse til å trøste. Hun eller han burde tenke at Han som er lykkens og alle gavers opprinnelse, har gitt av sin lykke til deg arme syndige menneske. Eller tenker du kanskje at det er fordi du føler deg helligere og bedre enn de sorgfulle, sultne og fattige, at Gud har forbarmet seg over deg?

Hvofor takker du ham ikke da, med å gjøre etter hans bud og befalinger? [Matt 28, 20](https://no.bibelsite.com/matthew/28-20.htm){:target="_blank"}

Vi takker og ærer Gud når vi ofrer våre gledestårer som gaver til Gud, og når vi tilgir dem som har gjort ondt mot oss. [Matt 6, 12](https://no.bibelsite.com/matthew/6-12.htm){:target="_blank"} (Fadervår: Forlat oss vår skyld, som vi og forlater våre skyldnere.)

Takknemlighet viser vi med å synge takke og lovsanger, eller med å fortelle om det store Gud har gjort mot oss, at vi som engang var helt forlatt og fortapt, har blitt tatt til nåde av Gud. ([Kol 3, 16](https://no.bibelsite.com/colossians/3-16.htm){:target="_blank"}) Forteller vi til våre medmennesker om at det alene er Guds nåde og godhet, som har ført oss dit vi er i dag? Eller forsøker vi å gi inntrykk av at det er vår egen arbeid og møye som har gitt oss alt (som Gud har gitt oss)? Forsøker vi å ta takken og æren i fra vår Far i Himmelen, istedet for å gi ham takk og ære?

Tror du ikke at Herren Gud kan ta fra deg alt det gode Han har gitt deg? [Joh 1, 21](https://no.bibelsite.com/job/1-21.htm){:target="_blank"}

Sannenlig, sannelig sier jeg deg! Din ektemake kan vende seg mot deg og du kan miste både hus, hjem og barn, så fremt du ikke omvender deg og ber om tilgivelse for din stolthet og hovmot. 
- Hvorfor tror du at den ubarmhjertigheten du viser mot den sorgfulle og fattige, ikke skal bli vist mot deg selv av andre (som er kommet lengre på ondskapens vei enn du)?

Du som lar stoltheten forhindre deg fra å be om tilgivelse, både fra ektemake, barn, familie, kolleger og venner, skal bli tvunget i kne av den som har skapt deg, dersom det er håp for deg. 

Mange skal bli overlatt til lykke, velferd og lykke, og aldri blir ført til Kristus ved kors, sykdom, ulykke, baksnakkelser og alt annet som Gud bruker for å tukte oss (som er oppskrevet i livets bok) til å be både Gud og våre medmennesker om tilgivelse.

## Stoltheten bevises
Men kanskje det da vil gå med dem som med de fleste inntil denne dag? Vi kan se på menneskene som har kommet lengre på syndenes vei, enn oss. De som skiller seg i ukjærlighet, og deretter sverter sin ektemake på aller beste måte, for at de kan besmykke seg av å være den uskyldige part - som har lov til å gifte seg på nytt.

Eller kanskje stoltheten øker og forhindrer oss fra å innrømme våre feil. Vi vil ikke komme i lyset for at våre gjerninger skal bli åpenbaret, og slutter mer og mer å gå i forsamling og på stevner. Så finner vi oss en kjødelig sinnet venn vi kan gifte oss med og glede oss på verdslig vis sammen med.

## Stopp og snu
La ikke stoltheten føre deg til helvete. Stopp og og vend om! Om det er vanskelig å be om tilgivelse med ord, la dog livet og gjerningene vise dem at du har vendt om i sinn og tanker. Vis dine medmennesker at kristi sinnelag bor i deg, at du er ydmyk. [Fil 2, 5](https://no.bibelsite.com/philippians/2-5.htm){:target="_blank"}

Om du er sorgløs, så kan du gjerne skamme deg med å være en nådetyv, men røv allikevel nåden til deg fra din Gud og vis Ham Jesu Kristi blod og tårer.[Hos 12, 4](https://no.bibelsite.com/hosea/12-4.htm){:target="_blank"} Tal gjerne til Gud som hun som ikke begjærte å få være mer enn enn hund, og be om å få nådesmuler fra bibelen til trøst og vederkvegelse. [Matt 15, 27](https://no.bibelsite.com/matthew/15-27.htm){:target="_blank"} Om de hellige og fromme kristne ser ned på deg, når du kommer for å høre nådens ord bli opplest fra Luther, så la ikke mobben og de skinnhellige bedra deg.

Husk at Jesus forlater gjerne de 99 fårene, som ikke trenger til omvendelse, for å hente den ene som trenger syndenes forlatelse. [Luk 15, 4 flg](https://no.bibelsite.com/luke/15-4.htm){:target="_blank"} Kom kjære venn, før det er for sent! Kom i forsamling, eller i kirken! I kirken er dørene høyere, og det er lettere å komme inn, selv om en ikke vil bøye nakken så mye. La deg dog bøye i ånden, kjære broder og søster, du som engang lovet å forsake djevelen og alle hans gjerninger i dåpen. Påminn deg selv om det løftet du gav i dåpen, og finn frem en salme eller et bibelord. Gud er i ordet, og kan tale til deg hvor enn du befinner deg. 

Læstadianerne eller såkalt demokratisk valgte ledere har ikke monopol på forkynnelse av Guds ord, og Gud er ikke kun i det muntlige ord. Om noen sier det, har de ikke det fra bibelen[^2]. Be **Fadervår** og takk Gud for at han han har ledet deg til å lese disse ord, som vi tror er fra Herren, såfremt de er egnet til å vekke oss opp eller gir lyst til å tro på barnslig måte, at vi er Guds barn. Det er ikke noe vi kan gjøre for å bli Guds barn.[^3] Det er kun trellen som tenker slik. Men la oss for Guds skyld, legge fra oss det som er egnet til å svekke og skade troen, og heller gjøre det motsatte - styrke oss i troen på syndenes forlatelse. [Ef 3, 16-17](https://no.bibelsite.com/ephesians/3-17.htm){:target="_blank"}

La oss være freidige og modige og våge å tørre påstå at det er Guds kjærlighet som virker i oss, at det er derfor vi drives til å love og prise at vi som var blant de verste, har fått nåde til å tro på syndenes forlatelse - til forargelse for den eldste sønn, [Luk 15, 28](https://no.bibelsite.com/luke/15-28.htm){:target="_blank"} og de som har arbeidet og båret dagens byrde og hete [Matt 20, 11](https://no.bibelsite.com/matthew/20-11.htm){:target="_blank"}. Amen!

[^1]: Her har Eleison oversatt _"Mose stol"_ med _"predikestol"_.
[^2]: Et argument om muntlighet svekker alt skriftlig Guds ord, også bibelen. Uttrykket er sannsynligvis brukt fra overklassen og lederne til å undertrykke menigheten med, da de med det antyder, at man må være prest eller lærer for å kunne lese bibelen, og at disse lederne skal ha monopol på å lese og utlegge bibelen. I så fall er det forståelig at man publiserer og utgir taler av Erik Johnsen og andre predikanter.
[^3]: Les Luthers utleggelse av Gal 4, 1-7 på [julesøndag](https://kirkepostille.vercel.app/article/vinter/jul/julesondag-epistel){:target="_blank"} om barnet og trællen.