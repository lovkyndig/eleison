---
series: B
showTime: false
showOutdatedWarning: false
created: 2023-06-08
updated: 2023-06-08
tags:
  - Diverse
---

# Ydmykhet vs stolthet
Ydmyker vi oss under den stolte, eller er vi så stolt at vi vil forsøke å ydmyke den stolte? Hvem er det i så fall som er stolt? Hvorfor ble Moses, Jakob og Josef ført i utlendighet og ymyket av de stolte?

Ingen har noensinne så lenge jeg har levd våget å stille spørsmålstegn ved de hellige i bibelen, unntatt i særdeles få tilfeller. Man har forsøkt å forhærlige dem og gjøre dem helgenaktige, ikke til å gjøre dem mer lik oss vanlige mennesker.

## Moses
Hvorfor slo Moses en mann i hjel om det ikke var hovmot og stolthet som var grunnen?

Det forklarer i så fall hvorfor han måtte bli ydmyket i så mange år, før han ble i stand til å lede sitt folk.

## Jakob
Hvordan kunne Jakob lure sin egen bror til å selge førstefødselsretten sin, for et måltid med mat?

Var det ikke fordi at Jakob hadde vært misunnelig på sin bror og lenge ønsket at han selv var den første og fremste blant dem, hadde han ikke ymyket Esau på denne måten, og lurt til seg det eneste Esau hadde fremfor han.

## Josef
Hvorfor ble Joses ydmyket etter alle kunstens regler etter at han åpenbarte drømmen han hadde hatt, om at alle de andre skulle tjene ham?

I denne historien er det ingen elementer som gir grunn til å mistenke Josef for stolthet eller hovmot. Det kan være at han ene og alene ble hatet fordi han nettopp var ydmyk og from, slik Jesus var. Men man kan ikke se bort fra at han var et menneske, og at han kanskje opphøyet seg av denne drømmen, som han trolig hadde stor glede av å fortelle til de andre.

## Hva lærer historiene oss?
Det som er sikkert er at disse tre historiene viser oss at det er gjennom ydmyhet, lidelse og kors at kan til sist kan opphøye oss.

Selv om Gud i disse historiene opphøyer dem her i livet i timelige og verdslige saker, er det ikke det vi skal begjære som kristne.

La oss heller lære å være tålmodig i de lidelsene og i det korset som Gud har lagt på oss, og bære det i stillhet tiltro til at alt må tjene den til nytte og gavn som frykter og elsker Gud. 

Jeg klamrer meg til korset, og ber om at jeg må få det mer og mer kjært.