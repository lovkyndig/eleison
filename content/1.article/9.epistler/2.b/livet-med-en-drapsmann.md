---
series: B
showTime: false
showOutdatedWarning: false
created: 2023-05-21
updated: 2023-05-21
tags:
  - Diverse
---

# Livet med en drapsmann
Hvordan er det å leve sammen med en drapsmann? Hvis du leser videre vil du få vite hvordan en som er i den ulykkelige tilstand at hun er tvunget til å leve sammen med en drapsmann, beskriver dette livet. Det er et tvangsekteskap.

## Fortale
### Begynnelsen
Hun ble tvunget til å leve sammen med ham, fra sitt første leveår. Han hadde all makt over henne. Han var hennes mors elsker, og hans planer var å holde henne fanget som sin tjener hele livet.

### Hemmelig plan
En som elsker henne langt mere, og som er langt sterkere, hadde sett hvordan denne djevel i lang tid hadde utnyttet mennesker. Han hadde i det skjulte lagt en hemmelig plan, for å befri dem fra den onde Satan.

### Hennes far
Den hemmelige planen kom fra hennes far, den største fyrste som noensinne hadde levd. Hans undersåtter kalte han Gud, for de trodde at ingenting var umulig for Ham. De hadde selv engang blitt befridd fra sin tjeneste under Guds mektigste fiende på jorden, ved Guds egen sønns hjelp.

### Drapsmannens navn
Noen som kaller seg kristne kjenner historien som nå følger, men dessverre kun et fåtall av dem, kjenner den hele og fulle sannhet som formidles her.

Navnet på drapsmannen er _Synden_. Synden hersker over mennesket fra begynnelsen av, og mennesket blir aldri fri fra den, før ved døden. Det er den evige og ulykkelige sannhet. Men det fins også et annet hemmelig perspektiv, som kun er åpenbart for noen få.

### Drapsmannen kan bli tatt til fange
Selv om drapsmannen, Synden, aldri kan dø før vi selv dør, kan han bli tatt til fange.

## Hoveddel om dåpen
### Fanget i og ved dåpen
De fleste kristne tror at drapsmannen, synden, blir tatt til fange ved dåpen. Sannheten er at det er en betinget dom. Betingelsen(e) følger:

### Fangenskapet betinger opplæring
Til tross for at mange blir døpt, blir de dog ikke _"lært å holde alt det Han har befalt oss"_ eller å _"forsake djevelen og alle hans gjerninger"_. 

Dåpsbefalingens ord inneholder klar oppfordring til både opplæring og forsakelse.

### Manglende opplærings virkning
::TipBox{type="question" name="Virkningen"}
Det viktigste spørsmålet er hva `virkningen` av manglende opplæring og forsakelse er.
::

For å besvare dette må vi gå ett skritt tilbake og presisere hva som skjedde i og ved dåpen.

> I og ved dåpen ble vi Guds barn, ved troen på at Gud vår Far har `bundet synden` og lenket den fast til Jesus Kristus, som lever i oss i og ved troen, hvilket holdes oppe ved Den Hellige Ånd, men ikke uten at vi grunner på Guds ord i bibelen.

Denne `tro` er ikke statisk og ikke noe som har en fast størrelse. Troen kan være svak og være sterk, og den kan falle helt bort dersom vi ikke elsker Guds ord. 

::TipBox{type="announce" name="Bibelen!"}
Dette betyr at Den Hellige Ånd ikke kan styrke oss i troen og forsakelsen uten at vi grunner på Guds ord, ved bibellesning, eller ved å lese og høre utleggelser av bibelens ord.
::

### Nærmere om troen
Som vi forstod av det ovenstående ble drapsmannen (synden) lenket til Jesus Kristus i dåpen, når vi tror på dette. Negativt betyr det at drapsmannen, synden, ikke er bundet til Kristus, dersom vi ikke tror det eller ikke tillater synden å være bundet til vår frelser. Det siste kan skje når vi ikke ønsker å forsake djevelen og alle hans gjerninger (synden/drapsmannen), hvilket er resultatet dersom vi ikke speiler oss i Guds ord (bibelens od) og får se og erkjenne sannheten om synden og den gamle Adam i oss, og hva Gud er.

Hvis det siste er tilfellet blir situasjonen snudd om. Da er ikke synden (drapsmannen) lenket til Kristus men til oss. Mer om dette nedenfor.

### Pauseprediken
I fortsettelsen ønsker predikeren å trekke inn historien om Jesu inntog i Jerusalem og Luthers åndelige utleggelse av at den gamle aseninne fulgte bundet etter det unge eselet (føllet), som bevis for at synden er bundet (til Kristus, hvis vi tror det). Bibelens ord tilkjennegir et viktig moment, at det gamle asen _fulgte etter_, og at det ikke gikk foran.

Videre vil det bli innsatt et avsnitt fra en tale Luther har holdt på en [Kristi Himmelfartsdag](https://www.nb.no/items/2ef88f973ea4f2998038be780a622012?page=851){:target="_blank"}, hvor han sammenlikner dommen over en drapasmann med dommen over synden.[^1]

De som lar synden herske over seg kan sammenliknes med de som lar en som er blitt dømt til døden, herske over seg. Til tross for at ingen frivillig vil la det siste skje, lar de fleste det første skje, frivillig og gjerne med lyst.

### Luthers ene prediken
Her følger det avsnittet av Luther som gav ideen til fortalen for denne prediken. Luthers utleggelse er fra Kristi Himmelfartsdag over Salme 68, 19: "Du fór opp i høyheten.", anført og forklart av Paulus, Ef 4, 8:

> _"Han fór opp til det høye og førte bort fengslede fanger."_

#### Han fór opp til det høye og førte bort fengslede fanger
...
Når dine synder trykker deg og gjør deg engstelig og urolig, da vokt deg for å foreta en eller annen gjerning som du menter skal fyldestgjøre og utslette dem. Dette er nytteløst; men hold deg nær til Kristus. Ved Ham er synden fanget og har allerede fått sin dom. 

> En morder som er dømt for sine misgjerninger, ser bare den visse død for seg; for dommen er alt avsagt og forkynt. Hva for et liv kan han ha? For ham er det jo bare en gang til døden. **En slik morder er synden, som ennå lever i oss.**

Men den er allerede dømt; den er helt matt og makteløs og kan aldri fordømme oss mer, for den er overvunnet og fanget av Kristus. Og jo heftigere den angriper de kristne, desto mindre utretter den. Ved denne fristelse gir den dem bare enda større grunn til å anrope sin Herre Kristus om hjelp. Så kommer du Kristus og sier:

> **Du fordømte og maktesløse synd,** du kan vel plage og forskrekke mine kristne, men du skal aldri få makt over dem. Du skal være fordømt, og ikke anklage dem for meg.

Det er derfor ingen fare med den dom som synden avsier i samvittigheten hos de kristne. For Kristus, som er gjort til synd for oss, har overvunnet og fordømt synden. Her heter det å fordrive synd med synd. Av dette ser vi at Kristus ikke sitter ledig og lat der oppe i himmelen, men Han strider mot våre fiender uten opphør og **tar dem til fange,** så de ikke kan skade oss som tror på Ham og trøster oss ved Hans seier.
...

### Luthers andre prediken
Som antydet ovenfor er predikeren av den grunnleggende overbevisning at den medfødte synden som fremdeles bor i den gamle Adam, er det gamle aseninne, som teksten på både [1. søndag i advent og palmesøndag](https://kirkepostille.vercel.app/article/vinter/advent/1-evangelium#3-del-den-symbolske-betydning){:target="_blank"} taler om. Se side 33-34 i utgaven fra [nb.no](https://www.nb.no/items/1ac135aafa043b78d331eaabe3acb866?page=51){:target="_blank"}.

#### Jesu inntog i Jerusalem
Historien om Jesu inntog i Jerusalem er fra [Matt 21, 1-9](https://kirkepostille.vercel.app/article/vinter/advent/1-evangelium#3-del-den-symbolske-betydning){:target="_blank"}. Her følger et avsnitt fra Luthers prediken:

> Betragt nu den åndelige siden. Kristus rider på føllet, aseninden følger efter, det er: når Kristus formedelst troen bor i vort indvortes menneske, så gå vi under ham i hans regimente. Men aseninden, det utdvortes menneske, går ledig, på den rider Kristus ikke, men den følger dog bagefter, det er, som St. Paulus siger, det udvortes menneske er ikke villigt, vil ikke endnu bære Kristus, ja det strider imod det indvortes, som han siger Gal 5, 17: _Kjødet begjærer imod ånden, men ånden imod kjødet, men disse ere hinanden modsatte, at de ikke kunne gjøre, hvad I ville._ Dog fordi føllet bærer Kristus, og ånden er villig, må aseninden, kjødet, blive ført bagefter ved tøilen, thi ånden korsfæster og undertvinger kjødet, så at det må være underdanigt.
>  
> Se, det er årsagen, hvorfor Kristus rider på føllet og ikke på aseninden og dog vil have begge ved sit inntog. This både legeme og sjæl må blive salig; om end legemet her på jorden er uvilligt og udygtigt til at bære nåden og Kristus, så må det dog tåle ånden, hvorpå Kristus rider, og som drager det og fører det med sig i kraft af den ved Kristus modtagne nåde.

#### Eleisons kommentar
Den oppmerksomm leser vil legge merke til at Luther ikke bruker ordet synden om den gamle aseninden. Dog følger det av luthersk læstadiansk tradisjon at uttrykket _Den gamle Adam_ må forstås synonymt med _den gamle asendinden_.

Før vi går videre, eller avslutter, må vi gjenta og oppsummere det vi har funnet hittil, nemlig at synden, som vi brukte synonymt med ordet drapsmann, er tatt til fange av Kristus. At forholdet forblir slik, betinges av at synden holdes fanget og ikke slipper løs. Svaret på hvordan dette ivaretas er: 

> Han som har begynt den gode gjerning må fullføre den inntil Kristi dag.

## Forts. om dåpen
Innledningsvis om dåpen ble det påstått at drapsmannen, synden, ble tatt til fange i dåpen, ved dom. Det ble også hevdet at denne dom er betinget, og ikke ubetinget. Det ble antydet at betingelsen(e) er at den døpte blir opplært i den kristne tro og forsakelse.

Troen på at bibelen taler sannhet kan falle bort, og man kan begynne å stille spørsmålstegn til Guds ord: _"Har Gud virkelig sagt?"_ [1 Mos 3, 1](https://no.bibelsite.com/genesis/3-1.htm){:target="_blank"}. Dette betyr at man faller fra troen til vantro, først i tankene og deretter i liv og gjerning(er).

En videre utleggelse av dåpens lære er ikke undertegnedes oppgave. Dette er foreldres og lærernes oppgave. 

::TipBox{type="announce" name="Ikke løs drapsmannen, synden!"}
Poenget med denne epistel var kun å anvende Luthers bilde om den dømte og lenkede _synd og drapsmann_ i praksis. 

Dette bilde eller allegori kan illustrere sannheten om dåpen, at den som taper troen på Jesus Kristus har løst synden og falt fra dåpens nådepakt.

Dette kan alene hindres ved hjelp av Gud, hans ord og den hellige ånd.
::

[^1]: Dvs. at Luther sammenlikner synden med en drapsmann. Denne sammenlikningen gav ideen til fortalen til denne predikenen. Utdraget er hentet fra 2.spalte side 259 i Kjernepostillen fra 1858. Kirkepostillen inneholder ingen epistelutleggelse på Kristi himmelfartsdag (til orientering).