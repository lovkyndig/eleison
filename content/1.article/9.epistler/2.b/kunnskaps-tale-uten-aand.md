---
series: B
showTime: false
showOutdatedWarning: false
created: 2023-06-08
updated: 2023-06-08
tags:
  - Diverse
---

# Kunnskaps tale uten ånd
Er det _"kunnskaps tale uten ånd"_ vi hører fra predikestolene? Eleison har fått særlige nådegaver til å avsløre åndene, og har hørt og sett stoltheten i de aller fleste - også predikantene.

## De gamle predikantene
Uttrykket i overskriften kommer fra enkelte av de gamle predikantene etter Erik Johnsens tid.

Denne predikanten taler av egen erfaring. Det kan undertegnede skrive under på, etter å ha hørt noen gamle taler av vedkommende fra _"ordet i nord"_.

Denne oppdagelse medførte at undertegnede i ettertid også la merke til at selv de største talerne, de som det har vært prediket store ord om og som har blitt æret og aktet høyt, de har også vært drevet av begjæret etter makt og berømmelse. Dette er det særdeles lett å høre i noen av talene som er publisert på _"ordet i nord"_.

## Stoltheten
De aller fleste har sett og erfart hvordan samfunnet opphøyer de stolte og de som tror og tenker høyt om seg selv. De blir gjerne utvalgt til høye posisjoner, også i kirke og menigheter.

De som ikke innrømmer at den gamle Adam i dem, plutselig kan ta over styringen slik at stoltheten bryter frem, før de når å reagere eller komme til seg selv igjen, de har ingen sann selverkjennelse.

> _Ransak dere selv om dere er i troen! Prøv dere selv! Eller kjenner dere ikke dere selv at Kristus Jesus er i dere? Det måtte da være at dere ikke består prøven._ 2 Kor 13, 5.

## Sannheten
Sannheten er at verdens levemåte og stolthet påvirker oss kristne mer enn vi erkjenner og våger i innrømme. Årsaken er at man ikke ser sin egen synd. Da hovmoder man seg ofte over andre og tenker høyere om seg selv, enn man bør tenke.

> _For ved den nåde som er mig gitt, sier jeg til enhver iblandt eder at han ikke skal tenke høiere enn han bør tenke, men tenke så at han tenker sindig, alt efter som Gud har tilmålt enhver hans mål av tro._ Rom 12, 3.

## Er etterfølgelse uviktig når læren er rett?
::TipBox{type="question" name="Kunnskap"}
Når man bryster seg fremfor andre menigheter å være i besittelse av særlig kunnskap fremfor andre, som gjør salig, er ikke dette hovmot og stolthet?
::

Lærer ikke bibelen oss at det er 
- ydmykhet, 
- saktmodighet, 
- langmodighet, 
- tålmodighet, 
- selvbeherskelse, 
- overbærenhet, 
- barmhjertighet, 
- kjærlighet 
- og tilgivende hjertelag  
som er det viktigste?

Dømmer vi oss selv, da kan ikke Gud dømme oss på dommens dag.

> _Men dersom vi dømte oss selv, blev vi ikke dømt;_ 1 Kor 11, 31.

## Katekismen om bibelen
Alle lutheranere har kunnskap om luthers lille katekisme om distinksjonene rettferdiggjørelsen og helliggjørelsen.

Det er unødvendig å si mer om innholdet, men tilstrekkelig å påminne oss om de to delene. Andre begreper eller temaer som klargjør hva dette handler om, er læren om lovens to hovedfunksjoner:

1. Å overbevise oss om at vi er syndere, at vi også faller til den høyre side. Da viser loven sin uvennlige side mot oss.
2. Å bli vår beste venn og livsledsager, som vi spør om veiledning og råd hos, og forsøker i en god mening å leve etter.[^1]

::TipBox{type="announce" name="Loop"}
Disse to punktene er en evig og kontinuerlig `loop` som aldri skulle opphøre her i livet, på jorden. Daglig, månedlig og årlig.
::

## Fortsettelse følger
Dette får være tilstrekkelig i denne omgangen, meg selv til oppbyggelse og forhåpentligvis også andre til oppbyggelse.  

Gud velsigne og bevare oss i sitt ord!

[^1]: Når Kristus har frelst oss fra lovens forbannelse begynner vi å elske loven, så vi gjør frivillig etter som den påbyr oss, om enn kanskje med noe uvilje pga den gamle Adam som fremdeles bor i oss. Dvs. vi er ikke lovens uvenn eller fiende.