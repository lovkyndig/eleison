---
series: B
showTime: false
showOutdatedWarning: false
created: 2023-06-04
updated: 2023-06-06
tags:
  - Diverse
---

# Den urettferdige frifinnelsen
En frifinnelse kan ofte oppleves som urettferdig hvis man misliker skyldneren eller mener at tiltalepunkter og bevis er blitt oversett. Likeledes hvis en annen enn den skyldige, blir dømt for ugjerningene.

Tankene som fremkommer i talen ble til da Eleison satt og hørte opplest Luthers utleggelse av den kjente bibelteksten hvor Nikodemos antyder at Jesu påstand om å bli født på ny, er ganske umulig fysiologisk forklart.

I teksten er det likeledes henvist til historien om kopperslangen, hvilket Luther bruker som bevis for å hevde at frifinnelsen fra straffen er ganske ubetinget. Luther fordømmer klart og tydelig alle som knytter betingelser til frifinnelsesdommen. Det presiseres at uttrykket frifinnelse, ikke er brukt av Luther, men brukes her for lettere å forstå saken fra en juridisk og strafferettslig synsvinkel.

Den kjente historien fra bibelen handler om at Jesus har sonet alt det vi (nedenfor kalt gjerningspersonen) har gjort og kommer til å gjøre, samt mere til.

## Inkludert alt som er skjult
Et interessant aspekt ved saken, er at alt som er skult for personen selv, også er sonet av Jesus. Noen av oss kristne har kanskje vanskelig for å forstå eller godta at det siste er tilfellet (at skulte synder også er sonet). 

Noen kristne (heretter kalt anklageren) mener (uten at de er det bevisst i kognitiv forstand) at så lenge de forarger seg over noe de ser hos en som påstår han/hun er kristen, kan heller ikke denne synden være tilgitt av Gud.

Forenklet sagt mener de at Gud ikke kan ha evne, vilje eller makt til å tilgi, når de (anklageren) ikke ønsker å tilgi. 

Manglende vilje til å tilgi kan ha flere årsaker. Her drøfter vi kun det som handler om at anklageren har særlig stor kompetanse eller kjennskap til en bestemt type synd som hefter ved gjerningspersonen.

Det kan være noe gjerningspersonen har gjort, men det kan også være noe som hefter ved gjerningspersonen. Det som undertegnede ble å grunne på under Guds ords hørelse, at syndene kan være skult for gjerningspersonen, men åpenbart for anklageren.

Syndene kan også i noen tilfeller være synlig for gjerningspersonen, men gjerningspersonen har en overbevisende god grunn til å mene at dette ikke er synder som er nødvendig å legge av seg eller slutte med. Etisk handler det om at anklageren har kunnskap om gamle paragrafer og lovbud, som Stortinget eller Folkeforsamlingen har opphevet, mens gjerningspersonen påberoper seg moderne leveregler.

Med Stortinget eller Folkeforsamlingen mener undertegnede den aktuelle menigheten. Forksjellige menigheter må også brukes synonymt med forskjellige folkeforsamlinger.

## Problemstillingen(e)
Problemstillingen(e) kan formuleres på flere måter. En kan være:

> Kan vi akseptere at en kristen opptrer som anklager og kan påberope nøklemakten, for å binde synden til gjerningspersonen?

Luther drøfter aldri saken fra dette perspektivet, fordi det kun var prester og høyere geistilge personer, som formelt sett brukte nøklemakten på menigheten og menighetsmedlemmer.

I huset har familiefaren hatt en liknende funksjon, og hatt myndighet til å tvinge undersåtter til å holde opp med å gjøre uønskede handlinger.

Når dette er sagt, ser og forstår vi at det egentlig handler om boten, som er et velkjent tema i tidligere tider.

Når vi vet at det handler om bot kan vi lettere forsøke å gi et mellomsvar, og eventuelt drøfte det nærmere nedenfor.

Svar 1.problemstilling:  
> Læstadianere i Nord-Troms praktiserer ikke bot som beskrevet ovenfor. Det er kun på indviduelt personlig nivå at det praktiseres av noen få ukjente personer.

Med dette menes at læstadianere ikke blir ekskludert fra menigheter og forsamlinger, offisielt eller formelt. Uformelt og uoffisielt skjer det ofte at mobben (dvs. den eldste sønn i huset, de 99 som ikke trengte til omvendelse  m.fl.) slutter å hilse på en eller noen, hvilket kan gi god grunn for en eller noen til å føle seg ekskludert i praksis. Men dette er et sidespor, som må overlates til en annen prediken.

## Målet
Da jeg startet på denne prediken ønsket jeg å ende opp med en drøftelse av om en kristen gjerningsperson kan dø i en salig tro og tillit til å være tilgitt av Gud, selv om det fins kristne anklagere som påpeker synden?

Drøftelsen av 1.problemstilling førte ikke til at vi kan konkludere. Noen tilleggskriterier eller momenter kan anføres.

1. Vi kan forestille oss at det handler om en gjerningsperson som ligger på dødsleiet, eller blitt senil, eller gått tilabake til barndommen i kongenitiv forstand.

2. Ut fra drøftelsen av 1.problemstilling kan vi videre anta at personen som anvender bindenøklene ikke handler på vegne av menigheten, men som individuelt individ uten offisiell myndighet.

### Troen kan være tilstede
De aller fleste av oss har lært at hukommelse eller fornuft ikke er nødvendig for å kunne tro. Derfor er det ikke nødvendig å betvile og drøfte dette.

> Gjerningspersonen kan ha en personlig tro på at Jesus har sonet for synden, og i tråd med katekismen tro at tilgivelsen gjelder både kjente og ukjente synder.

Selv om det kan oppleves som urettferdig av de som har arbeidet og båret dagens byrde, at den som kommer i 11.time skal få samme lønn som de som har arbeidet lengst, vil de sannsynligvis akseptere å godta at man ikke kan forvente noe mer av gjerningspersonen - forholdene tatt i betraktning.

Spørsmålet er da om hvordan man skal behandle andre situasjoner, ut fra den luther-læstadianske forståelsen av bibelen?

### Profeter
Noen menighetsmedlemmer gir uttrykk for å ha et budskap fra Gud. Enkelte prediker som fariseerne og de skriftlærde, men lever på en liberal måte. Dvs. de lever som liberalere, men i samtaler høres de ut som profeter.

Ser vi nærmere på 1.problemstilling og tar til etterretning tilleggsmomentene, og etterfølgende drøfting, forstår vi at alt avhenger av troen på om den som profeterer er utsendt fra Gud eller ikke.

> Hvis den som "profeten" forsøker å binde, er en som ikke tror på at han innehar nøklemakten, og til tross for fordømmelsen eller manglende tilgivelse, likevel tilegner/ tilrøver seg velsignelsen og Guds nåde, vil gjerningspersonen dø i sin egen påberopte tro på å være rettferdiggjort og salig.

### GT lærdom
Det gamle testamente gengir mange historier om profeter som blir sendt til konger for å forkynne og åpenbare Guds dom over deres egen og folkets syndefulle liv.

De fleste har spottet disse profentene og ikke anerkjent dem. Noen har spottende bedt dem om å tie med argumentet om at de ikke er blitt utvalgt som kongens rådgivere. Straffen har dog ikke uteblitt.

#### Avsluttende problemstilling
Siste problemstilling er derfor om de som sovner inn med sin egen innbilning om å være salig, kan risikere og våkne opp på dommens dag og bli dømt til evig pine?

For å svare på dette må vi kjenne til hva bibelen sier om saken. Det kan det holdes lange predikener om, som overlates til predikantene å ta ansvar for å forkynne.

::TipBox{type="question" name="Troen eller gjerningene?"}
Et siste spørsmål er om det er troen eller gjerningene som rettferdiggjør på dommens dag (ved opstandelsen)?
::

> Kanskje læstadianerne har lært å etftersnakke prestene i den norske kirke, om at det er troen som gjelder på dommens dag?[^1]

> Eleison avslutter med å minne om at røveren på korset satte sin lit til Jesus, og be om at Jesus i himmelen måtte tenke på ham/henne. Troen ble bevist utvortes i synlige handlinger (av røveren), selv om det ikke handlet om mange gjerninger.[^2]

[^1]: Et eksempel er en prest som allerede på 90-tallet talte slik i Nordreisa kirker. Undertegnede med flere var da vitne til at de læstadianske predikantene som hørte disse predikenene, irettesatte presten og viste bl.a. til Matt 25 om at det på dommens dag er gjerningene vi skal dømmes etter, ikke troen. (Denne sannheten synes det som om især Tromsø-predikantene bevisst unnlater å gjøre ukkyndige menighetsmedlemmer oppmerksomme på, ved istedenfor aktivt å predike offentlig mot "profeter" som formaner til å våkne opp og tenne lyset i lampen.)
[^2]: Eleison har diktet en [salme](../../salmer/kyrie/barabbas) om denne røveren. Det presiseres at Guds forunderlige råd og beslutning var at denne røveren skulle bli til trøst og hjelp for Jesus (som fremgår av en annen Eleison-salme), slik Gud også har bestemt at ordet fra Eleison skal trøste de fattige men være til anstøt for de egenrettferdige og verdsligsinnede læstadianerne.