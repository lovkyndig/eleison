---
series: til menigheten
showTime: false
showOutdatedWarning: true
created: 2023-05-13
updated: 2023-05-13
tags:
  - 11.prediken
---

# Fiendene gavnlig for en kristen
_Se, hvor gavnlig ofte en hatefull fiende er for en kristen, og hvorledes Gud etter sin store godhet kan vende ondskapen til det beste for sine barn og gjøre et ryggesløst menneske til en botspredikant!_ (Christian Schrivers Sjeleskatt §46)

## Sjeleskatt - 4.bok - 11.prediken - § 46 (s.370-371)
Vort hjerte er ofte som en ågerhøne; når den blir jaget, holder den seg ved jorden og løper langs denne, sålenge den finder åbne gange; men når den merker, at den er omringet på alle kanter og nær ved at fanges, svinger den seg opad mod himmelen. 

Sålenge vi vet eller tror at finne nogen utvei på jorden så holder vi os fordetmeste ved jorden og lader oss nøye med jordisk trøst; men når fiendenes ondskab aldeles omringer os, så lærer vi å finne veien til himmelen og glede os over at den endnu står os åpen. 

### Mangler og skrøbeligheder
Erfaringen lærer, at selv de beste Guds barn ennu stedse har sine mangler og skrøbeligheter. Der finnes ofte en yndlingssynd hos dem, imot hvilken de vel stride, men dog temmelig koldsindig, som om det ikke var en fiende, men en halv venn; derfor sender Herren dem undertiden en og annen legemlig, bitter fiende på halsen, som forekaster dem denne synd eller på annen måte bedrøver dem således, at de fatte hat til den og fast beslutte, med Guds hjelp at legge den under sine føtter.

### En prest synder
En forresten brav og gudfryktig prest hadde den feil ved seg, at han yndede fortroligt selskap, lige meget, hvor det var, og gjerne forlystede seg, om end ikke til overmål, ved drikk, men dog mest med kortspill. Disse synder hengav han seg til, sålenge som han trodde, at de var skjulte og ikke ville bli til forargelse for hans menighet.

Da han imidlertid engang måtte strengt irettesette en av sine ryggesløse tilhørere, der var hengiven til drikk og spill og behandlede sine egne ille, sagde denne ham lige i øynene: _Herre, I drikker og spiller jo selv._

Dette var en pil i hans hjerte; han blev betagen av stor samvittighetsangest; han beklagede det med tårer og sagde: Nu god natt alt vellevnet og spill! osv. 

Se, hvor gavnlig ofte en hatefull fiende er for en kristen, og hvorledes Gud etter sin store godhet kan vende ondskapen til det beste for sine barn og gjøre et ryggesløst menneske til en botspredikant!

## Dr. Martin Luther
Såre merkeligen siger den dyrebare Luther:

> Gud er tømmermannen; vi er treet; vertøyet er korset; her tømrer og arbeider han på os, høvler (tilhugger) og tilskjærer os, for å drepe det gamle menneske i os tilligemed dets visdom, klogskap og hellighed, ja tilligemed alle dets laster og fullkommen berede oss alle, så at vi kunne blive hans nye skabninger. Hertil må han (efterdi den gamle Adam er en stor skalk og skjælm) tage store økser, piler, sager og kiler, det er: onde tyranner, djevle, partiånder, falske brødre (bitre fiender, trettekjære embetsbrødre, ufredsommelige naboer), hunger, pest, sykdom , fengsel, strikke og sverd, og hvo kan opregne det altsammen? Denne Guds gjerning vedvarer like til døden.
> 1. Ved denne gjerning er kristenheden bleven så stor og sterk.
> 2. Derved er martyrene kommen til himmelen.
> 3. Derved er de hellige fedre i skriften blevne oplyste.
> 4. Derved bliver der erfarne og duelige kristne, som formå at råbe og hjelpe i alle ting. 
> 5. Derved blive de kjække og udrustede til at stride mot djevelen og synden.
> 6. Derved blir de dyktige til all god gjerning.
> 7. Og kort sagt, derved blir troen øvet, evangeliet skjærpet og de kristne en sann Guds gjerning og ny skabing.

## Eleisons kommentar
Ingen må tro at den som gjør noe ondt mot en Guds barn, ikke også sårer Jesus minst like mye, eller at dette ikke vil bli husket på dommens dag. Jesus er de troendes broder. Det vi gjør mot Gud og Guds barn skal vi dømmes for på dommens dag. Det gode vi gjør mot våre ugudelige barn og mot de vantroe, vil ikke bli tilregnet oss. Det er kun hvis vi gjør noe godt mot de troende Guds barn at Gud vil ta imot oss i de himmelske boliger. Dette taler Luther om på [26.søndag etter trefoldighet](https://kirkepostille.vercel.app/article/trefoldighed/host/26-evangelium){:target="_blank"}.

I bibelen står det at det er de hellige (Guds barn) som skal dømme verden på den ytterste dag:

> _Vet dere ikke at de hellige skal dømme verden? Men når dere skal dømme verden, hvorfor duger dere ikke da til å dømme i småsaker?  Vet dere ikke at vi skal dømme engler? Kan dere ikke da dømme i jordiske saker?_ [1 Kor 6, 2-3](https://no.bibelsite.com/1_corinthians/6-2.htm){:target="_blank"}.

På dommens dag hjelper ikke troen oss. Det er kun mens vi lever at troen og håpet hjelper oss til å holde motet oppe, at vi ikke mistviler. På dommens dag er det gjerningene vi skal dømmes etter. Evangelieteksten på 26.søndag etter trefoldighet fra [Matt 25, 31-46](https://no.bibelsite.com/matthew/25-31.htm){:target="_blank"} beviser dette. Bibelteksten er så klar i seg selv at den ikke trenger noen utleggelse:

Dette skriver jeg for at ikke sitatet fra Christian Schrivers Sjeleskatt skal tas til inntekt for at kristne skal kunne gjøre ondt mot andre kristne. Selv om den andre kristne har en lav stilling her på jorden, og kanskje må godta det onde som gjøres mot han eller henne, skal faktisk denne personen opphøyes og sitte på dommens trone og dømme de som har gjort ondt mot dem.[^1]

[^1]: Dette betyr ikke at de som har sonet for en urett skal straffes en gang til. Den som har blitt dømt for en ugjerning her i verden, kan ikke bli dømt for det samme på dommens dag. Det er et grunnleggende prinsipp, som selv verdslige domstoler overholder, at ingen kan dømmes to ganger for det samme. Luther skriver i sin forklaring over epistelen på [3.søn i faste](https://kirkepostille.vercel.app/article/vinter/faste/3-epistel/?searchparam=straffen){:target="_blank"}: _For en straffet synd er ligesom ingen synd, og man kan ikke bebrejde den._