---
series: 4.bog
showTime: false
showOutdatedWarning: false
created: 2023-05-16
updated: 2023-05-16
tags:
  - 11.prædiken
---

# En rose blandt torner
_Du menneskesøn, jeg sender dig til Israels børn, til de affaldne folk, som ere affaldne fra mig. - Og det er børn, hårde af ansigt og stive i hjerte. - De ere gjenstridige og som torner hos dig; thi du bor hos skorpioner; men du skal ikke frygte for deres ord._

## Sjeleskatt - 4.bok - 11.prædiken - § 43 (s.368-369)
### Guds forsyn og styrelse
Til en kraftig trøst mod denne bekymring[^1] tjener imidlertid ligesom i alle andre trængsler, betragningen af Guds forsyn og styrelse, der også i sådanne tilfelder, ihvorvel på en skjult måde, fører et vågent tilsyn, har sin hånd med i spillet og vender alt til de Gudfrygiges bedste. 

Det er ikke sket ved et slupetræf, min medkristen, at du er kommen til at bo iblandt trættekjære og ondskabsfulde naboer og bleven udsat for bagvaskernes onde tunger; men din Gud og Fader har således for godt befundet, tilskikket, bestemt og tilladt det. Jeg siger endnu engang, som jeg før oftere har sagt, at den gode og hellige Gud ingenlunde forårsager de menneskelige hjerters ondskab, - at han ei heller finder noget behag deri, men er en fiende af de hadefulde skændegjæster, ligesom også af alle faslke og løgnagtige tunger; 
- ikkedestomindre pleier Han at betjene sig af slige tornebuske for derved at revse, øve og prøve sine egne. Vi have allerede forhen anført beretningen om kong David og Simei, der bandede hamm på hans flugt, udskjældte ham og kastede med stene efter ham, i hvilken skrækkelige ondskab hin dog erkjendte Guds veldædige styrelse og sagde: 

### Simei bandede David
> _Når han bander, så er det, fordi Herren har sagt til ham: Band David! og hvo vil da sige: hvorfor gjorde du således (hvo kan mestre Herren i hans retfærdige og hellige veie og motsætte sig Hans råd og tilskikkelse)? Lader ham være, at han kan bande; thi Herren har sagt det til ham (og bestemt og beskikket, at dette hadske menneske nettop nu skal udspy sin galde og ondskab imod mig)._ Men han tilføier også: _Måske Herren vil se til min elendighed, så Herren betaler mig med godt (og velsignelse) istedetfor forbandelsen over mig på denne dag_ (2 Sam 16, 5 flg.). 

### Som får midt iblandt ulve
Og Herren, som sendte David dette onde og hadefulde menneske på halsen til hans ydmygelse, prøvelse og øvelse, Han har også beskikket noget lignende med hensyn til dig, du gudelskende hjerte; ved Hans forsyn er du sat i dette ugudelige nabolag, som en rose blandt torner. Han har tilstedt bagvaskere og pespotterne at angribe, ængste og plage dig. Vor Gud siger til sin profet: _Du menneskesøn, jeg sender dig til Israels børn, til de affaldne folk, som ere affaldne fra mig. - - Og det er børn, hårde af ansigt og stive i hjerte. -- De ere gjenstridige og som torner hos dig; thi du bor hos skorpioner; men du skal ikke frygte for deres ord,_ osv. (Esek 2, 3 flg.), - og vor frelser til sine disiple: __Se, jeg sender eder som får midt iblandt ulve_ (Matt 10, 16). Hvad der nu her siges om lærerne og prædikanterne, det gjælder utden al tvil også på en vis måde om de andre troende; Herren har anvist dem alle et sted, en by, et nabolag, et hus eller en hytte, hvor de skulle bo; Han har bestemt et sted for enhver blomst, så at nogle spire og opskyde på dyrket mark, nogle i en sandig stenig jordbund, nogle midt iblandt torner, nogle midt i sumpe, pytter og vande; skulde han da ikke have bestemt et rum for enhver af sine Hellige?

[^1]: Den bekymring som Scriver taler om begynner han å behandle i `§ 36` (s. 363). Bekymringen kommer fra "en troende sjel, som klager således:"  
  _Hjelp Gud! jeg er omriget af fiendske, onde mennesker, af trættekjære, ufredelige naboer, af bagvaskere og bespottere, der ofte forurolige og bedrøve mig, nedsætte og foragte mig og volde mig megen hjertesorg, osv._  
  Bemerker at Scriver ikke begynner å trøste (med nådens olje) her i § 43, før etter at han har strødd godt med salt i såret.