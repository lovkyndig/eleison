---
series: 4.bog
showTime: false
showOutdatedWarning: false
created: 2023-06-03
updated: 2023-06-03
tags:
  - 1.prædiken
---

# 4.bog - 1.prædiken - §§ 1 - 7 Indledning 
Om den troende sjels kors. 1.prediken, hvori dets nytte og nødvendighed betragtes. Luk 9, 23: _"Men Han sagde til dem alle: Hvo som vil komme efter mig, Han skal fornegte sig selv og dagligen tage sit kors op og følge mig."_

## § 1. Ps 25, 10:
> _"Alle Herrens stier ere miskyndhed og sandhed imod dem, som bevare Hans pagt og Hans vitnesbyrd_, siger den kongelige profet (Ps 25, 10).

For at vi des rigeligere skulle kunne erfare den kraft og søde trøst, som ligger skult i disse få ord, bliver det fornødendt at forklare, hvad der forståes ved **Herrens Stier eller veie**, 
- at disse stier ere lutter miskundhed og sandhed, 
- og hvilke de ere, som kunne tilegne sig denne trøst.

## § 2. Herrens stier eller veie
Ved Herrens stier eller veie forstår den gudfrygtige Konge Guds forsyn og styrelse, Hans sædvaner, Hans viis og måde, de gjerninger, Han pleier at foretage med sine egne, Hans råd og villie, hvorefter Han pleier at lede dem, og Hans tilstikkelser, over hvilke man pleier at forundre sig.

Dette sees af nogle ligelydende skriftens sprog, såsom, når den himmelske Viisdom siger:  
**Herren eiede mig i sin veis begyndelse** (ordsp 8,22),  
det er: da Han begyndte at træde ud af sit skjulte lys, at skabe, ordne og regjere verden.

Således siger også Salomo: **Herrens vei**  
(det er: Hans faderlige forsyn og styrelse, idet Han, ihvorvel uformærket, ligesom vandrer omkring, ordner alt efter sit råd og sin villie og har nøie tilsyn med alle ting)  
- er den fuldkomnes styrke, hvorpå han forlader sig; det er hans trøst, at intet kan verderfares ham uden Guds hellige råd og villie, 
- at Gud styrer alt efter sit velbehag, således siger også Gud hos Esaias:  
**Mine tanker ere ikke eders tanker, og mine veie ere ikke eders veie** (Es 55, 8), 
- som om han vilde sige: 

> Eders måder at gåe frem på, eders råd og anslag, eders gjerninger og foretagender kunne ingenlunde sammenlignes med mine; 
- Eders ere dårlige, syndige, farlige; 
- mine ere lutter viisdom, Hellighed og sikkerhed.

Fremfor alt hører den hellige apostels udsagn herhen: 
**Hvor uransagelige ere ikke Guds domme og usporlige hans veie!** (Rom 11, 33)[^1],
det er: Hans gjerninger og foretagender med og iblandt menneskets børn .

## § 3. ere Miskundhed og Sandhed
Om disse Herrens veie siger nu Kong David, at de allesammen `ere Miskundhed og Sandhed`. Alle Herrens veie, selv de forunderligsted og besynderligste, de, som forekomme os aledeles urigtige og urimelige, ere dog lutter _Miskundhed og Sanhed_; deres _begyndelse, midte og ende_ bestå af lutter godhed og trfasthed, osv.

De ord _Miskundhed og sandhed_ finde vi oftere hos hinanden, når der tales om Gud, - som når David siger, 
- at _miskundhed og sanhed skulle møde hinanden_ (Ps 85, 11), 
- _Stor over os er Herrens miskundhed, og Hans sandhed er til evig tid_ (ps 117, 2), 

og når Johannes siger om vor Jesus, 
- at _Han er fuld af nåde og sandhed_ (Joh 1, 14. 17),  
for at tilkjendegive, at vor Gud ikke blot er kjærlig og meget miskundelig, men tillige trofast og oprigtig.

Af alt dette sees, at meningen med de anførte ord af David er denne: 

> Alt, hvad Gud gjør og tager sig for med sine børn, 
- hvad Han med hensyn til dem forordner, 
- hvad Han tilskikker dem,  
det udspringer altsammen af Hans faderlige godhed og trofasthed og er idel godhed og trofasthed; 

Han kan ikke mene det ondt med dem;  
Han kan ingen andre veie gåe med dem end sådanne, som tjene til deres frelse;  Hans veie måe nu i begyndelsen og for fornuften være at see til, som de være ville, så kunne Hans børn dog være forvissede om at de ville tage en ende til deres bedste;

Alle Hans veies `begyndelse og udspring` er den evige kjærlighed, hvormed han elskede dem, før verdens grundvold blev lagt;  
deres `midte` er Hans forsorg, Hans veldædige og trofaste hjælp, Hans Ånds kraft og trøst;  
deres `ende` er den evige herlighed og salighed, hvilket bestrykes ved havd vor Konge og profeten Esaias sige på andre steder:

- _Ved dit råd leder du mig, og derpå fører du mig til ære_ (Ps 73, 24), - 
- _Herren er underlig i råd og stor i væsen_ (Es 28, 29).

## § 4. imod dem, som bevare Hans Pagt og Hans Vidnesbyrd, 
Hvad de personer angåer, som kunne glæde sig med denne trøst, så beskriver profeten dem med disse ord:  

> De, som bevare `Hans Pagt og Hans Vidnesbyrd`.  

Guds Pagt beskrives os på andre steder, - som når Han siger til **Abraham**:

> _Jeg vil opprette min `Pagt` mellom mig og dig og dit afkom efter dig -, så at jeg vil være en Gud for dig og for dig afkom efter dig_ (1 Mos 17, 7).

Og hos **Jeremias**:

> Denne skal være Pagten, som jeg vil gjøre med Israels huus:  
Jeg giver min lov indeni dem og skriver den i deres hjerter, og vil være deres Gud, og de, de skulle være mit folk. 
- Jeg vil forlade deres ondskab og ikke ydermere komme deres synd ihu (Jer 31, 33-34).

Tegnet og seglet på denne pagt var i det gamle testament _Omskjærelsen_, i hvis sted _dåpen_ er kommen i det nye testament, hvorfor den hellige **Peter** kalder den en god samvittigheds pagt med Gud.

### Ved `Vidnesbyrdet` mener han først og fornemmelig  
hans _forjættelser_ og åpenbarelser af hans nådige villie angående menneskenes frelse i Kristo Jesu, hvem Han har fremstillet for alle mennesker, til en nådestol i Hans blod (Rom 3, 25),  
hvortil den hellige Johannes sigter, når han siger:  

> Dette er Guds Vidnesbyrd, hvilket Han har vidnet om sin Søn. Hvo som troer på Guds Søn, har dette Vidnesbyrd. -  
Og dette er Vidnesbyrdet, at Gud har givet os det evige liv, og dette liv er i Hans Søn (1 Joh 5, 9.10 flg.), - 

### dernest også `Hans Bud`,  
i hvilke Han har forkyndt og foreskrevet menneskene, hvorledes de skulle vandre helligt og sit kald værdigt,  
i hvilken forstand vår profet ellers ofte bruger dette ord, som når han siger:  

> _Salige ere de, som bevare Hans Vidnesbyrd, - som af ganske hjerte søge Ham, Dine Vidnesbyrd ere min forlystelse, mine rådgivere_ (ps 119, 2. 24). 

Således lover nu David alle troende og Gudfrygtige hjerter Guds bestandige og evige kjærlighed og trofsthed, 

og meningen er den, at 
- hvo som hjerteligen forlader sig på sin dåbspagt, hvilken Gud i nåde har opprettet med ham, 
- hvo som hænger med fast tro ved sin frelser, 
- stadig fornyer og befæster nådespagten ved daglig omvendelse og oftere gjentagen nydelse af den hellige nadverd, 
- inderligen elsker Guds ord, hører det med andagt, bevarer det i et smukt og godt hjerte 
- og med oprigtig hu beflitter sig på at føre et helligt levnet overensstemmende med samme, 

han skal ikke vente sig andet end alt godt og ønskeligt af sin Gud, ikke andet end lutter miskkundhed og trofasthed, osv.

## § 5. Eksempler til denne læres forklaring
Eksempler til denne læres forklaring og stadfæstelse frembyde alle hellige Guds børn, hvilke han steds og altid har ført underligt, men dog nådigt. De veie, de ere blevne ledede på, vare fordemeste i begyndelsen knudrede, besværlige og bevoksede med torne rog tidsler; men ved enden erfare de, at de havde været lutter godhed og trofasthet.

**Abraham** fik den befaling af Herren, at han skulde gåe til Morias land og der ofre ham sin eneste og elskelige Søn til et brændoffer på et av bjergene, som han vilde vise ham. Hva kunde være skrækkeligere end en sådan vei? Abraham må have vædet den, med hvor mange sukke og hvor stor strid han må have vandret den! Men enden derpå var dog idel miskundhed og sandhed, efterdi denne begivenhet stadfæstede venskabet mellom ham og hans Gud, styrkede ham i troen og forskaffede han en gjentagen velsignelse (1 Mos 22, 1, 13. 16 flg.).

**Jakob** blev efter Guds tilskikkelse hadet og forfulgt af sin broder Esau, der endog stod ham efter livet; han måtte desårsag gå ud fra sin Faders hus med en stav i hånden, blive landflygtig og holde ud mange år i et fremmed land hos en hård og gjerrig Herre. Det var en knudret vei, som Herren her førte ham på; men allerede den første nat efter sin flugt befandt han, at Guds miskundhed og trofasthed allevegne ledsagede ham; han såe himmelstigen i drømme, medtog en trøstelig frojettelse, erfoer overalt, at Herren var med ham, velsignede ham, beskjærmede og opholdt ham, og kom omsider med fuld velsignelse hem igjen, så at han ikke noksom kunde forundre sig over sing Guds miskundhed og trofasthed (1 Mos 27, 41; 28, 11; 30, 27; 32, 10).

Således gik det også hans søn **Josef**; Gud åbenbarede ham i en drøm, at han vilde gjøre ham til noget stort, men lod ham derefter stedes i tusindfold nød, angest og hjertesorg; han blev misundt, forfulgt, ængsted, truet med døden og til sidst solgt at sine brødre; ihvorvel han nu i Ægypten fik en god herre, der elskede ham for hans gode forhold og den lykke, der fulgte ham, så varede glæden dog ikke længe; han ble falskeligen beført af sin herres utugtige hustru, kastet i fængsel og behandlet med hårdhed, og denne knudrede vei måtte han, efter hvad de lærde udregne, vandre i hele fjorten år; hvor mange sukke og tårer det har kostet ham, kan man let tænke sig; ikkedestomindre viste alt sig tilsidst at have været lutter Miskundhed og Sandhed, og Gud kronede ham med velsignelse og ære, så at han siden tilbragte hele otteti år fredeligen i sin lykkelige forfatning.

Lignende vederfores Job, David og alle Guds andre oprigtige medforbundne, som også hans allerhelligste og allerkjæreste barn, den Herre Jesus, og alle dennes troe efterfølgere, såmange som de i himmelen ere. Skulle de fortælle os om Guds veie, så vilde de eenstemmig sige med David;

> _Alle Herrens Stier ere Miskundhed og Sandhed imod dem, som bevare Hans Pagt og Hans Vidnesbyrd._

## § 6. Miskundhed og trofasthed
Således gåer Herren endnu den dag idag tilværks, og vi bør ikke vente os andet end Miskundhed og Trofasthed af Ham. 
- Han glæder ofte sine børn med åndeligt og legemligt velgående; gjennom sit Ord og den Hellige-Ånd indgyder Han sin Kjærlighed i deres hjerte; 
- Han lader deres sjel hvile i Hans skjød og juble i Hans vingers skygge; 
- Han lader dem nyde med glæde sin ervervede eller skjænkede velstand; 
- Han fylder deres hjerter med fred og glæde i den Hellig-Ånd; 
- Han giver derhos undertiden deres legemer sundhed; 
- Han velsginer dem med timeligt Gods; 
- Han gjør dem lykkelige i deres forretninger, afholdte af deres medmenennesker og hegner om dem trindt omkring, så at Satan vel kan belure dem med avindsyge øine, men dog ikke gjøre dem nogen skade (Joh 1, 10). Og dette er lutter åbenbar Miskundhed og Trofasthed.

På den anden side lader Han dem også ofte falde i mangehånde fristelser; 
- Han undrager dem stundom al jordisk og himmelsk trøst; 
- Han forvandler sig til en grusom for dem; 
- Han lader dem henfalde til tungsind og sorgmodighed; de plages af lutter tvilvt og ængstelse; 
- Han hjemsøger dem med sygdom, fattigdom, skjændsel og forragt; 
- Han river hegnet ned og giver dem ligesom til priis for Djævelen og verden; 
- Han gjør dem så ulykkelige, at alt gåer vrangt og uheldigt for dem; 
- Han gjør dem så forhadte af hvermand, at de må være en spot og et skumpelskud for alle mennesker, o.a.m., og ikkedestomindre er dog også dette blot og bar, ihvorvel skult Miskundhed og Trofasthed. 

Guds hellige råd og søde kjærlighed dølger sig under det altsammen, idet Han intet andet hermed tilsigter end at tugte, prøve, styrke, rense, forbedre sine udvalgte sjele, bevare dem for synd, afdrage dem fra verden, berede og fremhjælpe dem til saligheden.

## § 7. Nytten og nødvendigheden av korset.
Denne fremstilling tjener nu alle sjele til en sikker og kraftig trøst i alle kors og trængsler og lærer dem at dømme rigtigt om Guds stier, til hvilke også korset hører.

Der kan ingen trængsel, ingen nød, ingen fare, ingen anfegtelse, o.a.m. påkomme os uden efter Guds tilskikkelse og ifølge Hans nådige råd og villie. Hva der nu har sit udspring herfra, - hva der flyder af den kilde, det kan ikke være andet end miskundhed og trofasthed; det kan ikke føre andet end miskundhed og trofasthed med sig. 

Således måe vi da ikke finde det forunderligt, om Herren vor Gud fører os på ujævne, knudrede, stenige, tornefulde, besynderlige veie,  
ei heller ved den første indtrædelse på dem  
dømme derom efter vor følelse og vort skjøn,  
men holde os forvissede om at ligesom Han i en faderlig god mening har ført os ind derpå,  
således vil Han også med sin kraft og godhed ledsage og bevare os på vandringen og tilsidst føre os således ud,  
at også vi skulle tilståe med _David_, at Hans stier ikke ere andet end **Miskundhed og Sandhed**.

Jeg har dennegang villet anføre dette skjønne sprog, fordi det som i en sum indbefatter i sig, hvad jeg i nærværende prædiken har at sige eder, nemlig `læren om nytten og nødvendigheden af korset`, hvilket ingen troende sjel kan unddrage sig eller undvære. 

### Bønn
> (_Det siste avsnittet, som er en bønn, vil Eleison som arbeider med å publisere Sjeleskatt på www, samstemme og be sammen med Scriver:_)

Den Gud, som har hjulpet os hidindtil og forundt os nåde, fromodighed, kraft, sundhed og fred til de foregående dele af dette værk, Han hælpe os nu også fremdeles og lade mig også herefter være Hans nådes redskab og barmhjertigheds kar, til Hans allerhelligste navns ære og mange troende sjeles trøst, glæde og opbyggelse, for Jesu skyld!  
Amen.

[^1]: _"Hvor uransagelige ere ikke Guds domme og usporlige hans veie!"_ (Rom 11, 33-36) er en del av epistelteksten på trefoldighetssøndag, hvilket Luther har en særdeles god tale over - i [kirkepostillen](https://kirkepostille.vercel.app/article/trefoldighed/sommer/0-epistel){:target="_blank"}.