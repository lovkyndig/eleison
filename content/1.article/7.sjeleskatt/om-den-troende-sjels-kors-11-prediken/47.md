---
series: 4.bog
showTime: false
showOutdatedWarning: false
created: 2023-05-16
updated: 2023-05-16
tags:
  - 11.prædiken
---

# Dine fiender er lægemidler
_Dine fiender er lægemidler, som din kjærlige Gudfader har beredt til helsebod for din sjel. Deres ondskab er en bitter pille, som Guds miskundhed har lavet til dit bedste; dine værste fiender, som heftigt anfalde dig, ere den nådige Guds værktøj,_

## Sjeleskatt - 4.bok - 11.prædiken - § 47 (s.371)
Når du nu vel betænker og overeier alt dette, du gudelskende sjel, så vil du udentvil stille dit hjerte tilfreds, underkaste dig lydigt Guds hellige råd og lade hans vilje behage dig vel. 

### Modstandere ere den himmelske Overhyrdes hyrdehunde
Dine fiender er lægemidler, som din kjærlige Gud og fader har beredt til helsebod for din sjel. Deres ondskab er en bitter pille, som Guds miskundhed har lavet til dit bedste; 
- dine værste fiender, som heftigt anfalde dig, ere den nådige Guds værktøj, hvormed Han arbeider på dig, for at gjøre dig til en ny skabning, til et skjønt billede, som kan ligne Hans allerkjæreste Søns billede. Thi onde og uredelige naboer, embedsbrødre og andre modstandere ere den himmelske Overhyrdes hyrdehunde, hvordmed han driver sine får sammen, når de udbrede sig for meget og streife for vidt omkring på græsgangen (i sin handel, i sin næring, i vellyst, i verdens forfængeligheder) og hvormed han saligen forfærder dem og bevarer dem for fare. 

### Klosterjomfru Teresia
For en kristen er ofte hans venners ros skadelig, men derimod hans fienders bespottelser såre gavnlige, som den andægtige spanske klosterjomfru Teresia meget rigtigt siger:

> Foragt er en sundere mad end ros, ihvorvel den er vanskeligere at fordøie.

### Ondskabs fortryllelse formørker de gode ting
Man holder for, at troldkarlene pleie at bane veien for sin forbandelse og forårsage skade ved ros, og nogle lærde er af den formening, at forfatteren av visdommens bog sigter dertil, når han siger: `Ondskabs fortryllelse formørker de gode ting` (Visd 4, 12), og at han dermed har villet tilkendegive, at verdsligt og ugudeligt selskab ligesom forhexer de enfoldige hjerter med sit smigreri, sin venlighed, sit lystige snak, sin ros og sødtalenhed og omgiver dem med en tåge, så at de ikke formå at indse det sande gode og skjelne det fra det falske, men blindthen foretrække det jordiske for det himmelske, det timelige for det evige. Dette være nu således eller anderledes; så meget er dog vist, at verdens venskab er farligere end dens fiendskab, dens ros skadeligere end dens bagvaskelse, dens sødme usundere end dens bitterhed.