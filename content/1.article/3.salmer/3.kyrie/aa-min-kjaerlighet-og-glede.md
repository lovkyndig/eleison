---
series: Kyrie
showTime: false
showOutdatedWarning: false
created: 2023-05-20
updated: 2023-05-20
tags:
  - Salme
---

# Å, min kjærlighet og glede
Å, min kjærlighet og glede,  
som jeg lengter efter deg  
Gid du nå var her tilstede,  
at du kunne varme meg  
med din omsorg full av trøst,  
å hvor savner jeg din røst.

> 2. Jeg var fattig full av synder,  
dypt i sumpen fast jeg var  
men du ynkedes der over,  
og din nåde til meg bar,  
ga meg smykker, fine klær,  
og du hadde meg så kjær.

> 3. Men jeg var så utakknemlig  
ville nødig elske deg,  
du som hadde ofret kjærlig;  
rikdom herlighet til meg  
men jeg foretrakk å gå,  
svikte deg så hjerterå.

> 4. Nå, jeg ligger her i våde,  
tenker på din vennlighet  
om du ville se i nåde,  
tilgi meg min syndighet,  
å hvor ønsker jeg engang,  
synge deg en herlig sang.

Kristus synger:
> 5. Kjære venn jeg tilgir alltid,  
aldri det du glemme må,  
det er allerede fortid,  
fremtiden vi tenker på  
vi skal ha det fint i lag,  
du er alt mitt velbehag.

Kristus synger 2 gang:
> 6. Kjære brud, kom la oss elske,  
at vi frukter av det får  
søte avkom vil vi ønske -  
av den kjærlighet vi sår -  
de vil følge med oss her,  
de er våre gjerninger.

Kristus synger 3 gang:
> 7. Men nå må du være lydig,  
ikke gå til min rival  
gjør du det så blir du skyldig,  
til å lide evig kval,  
om du ei i bot og bønn,  
ber meg tilgi deg i lønn.

Dikteren synger:
> 8. Barna som blir født til verden,  
mange egenskaper har,  
det er åpenbart for slekten,  
man kan se hvem som er far  
men det kan bli vanskelig,  
for den som er hemmelig.

Kristus synger 4 gang:
> 9. Alle frukter som er gjorte,  
av mitt sæd jeg har så kjær,  
Satans gjerninger så sorte,  
alltid hate vil jeg her,  
aldri de i evighet,  
smake få min kjærlighet.

Dikteren synger:
> 10. Derfor må vi alle være  
trofast mot vårt eget ord,  
vi har lovet evig ære  
troskap vise her på jord,  
sammen skal vi alltid stå  
ordet fast vi holde på. 

## Melodi
Tekst: Eleison (22.07.2006)  
Melodi: Herre Jesus, kom til stede

### Merknad
Originalt er salmen nummerert som nr. 62. Dette kan stemme med forfatterens minne om at sommeren 2006 i all hovedsak ble brukt til diktning. Papiret som diktet ble funnet på er sannsynligvis en håndskrevet avskrift, som av den grunn er blitt bevart.
