---
series: Kyrie
showTime: false
showOutdatedWarning: false
created: 2023-05-20
updated: 2023-05-20
tags:
  - Salme
---

# Dikterne
Her publiseres noen salmer skrevet av to av de mest foraktede læstadianerne i lyngenretningen. Begge fra Nordreisa i Nord-Troms. Andre læstadianere som har skrevet salmer og fått disse publisert i `Vekter-rop(et)`, har derfor ikke behov for å bli nevnt her.

## Ruth Rasmussen
Alf Bråstad har æren for at Ruths salmer er blitt tatt vare på. På forsiden av salmeheftet han laget står det at Ruth A. Rasmussen levde fra 1919 til 1998. Alf Bråstad kalte dette salmeheftet for `Åndelige salmer og sanger`. Undertegnede har i dag skrevet av og publisert alle salmene fra dette salmeheftet i denne pwa (som du leser i nå).

Her vil undertegende si det lille han har hørt om Ruth fra sin mor og en venn av Ruth (Jan-Vidar Steinsvik).

Ruth pleide å gå på besøk hos Eleisons oldemor Marie Rasmussen i reisadalen (Kjelleren) i Nordreisa, hvor hans mor (og Maries barnebarn) bodde i store deler av sin barndom og ungdom, og hvor Eleison selv også bodde i sine første leveår. Det er trolig at Eleison kan ha blitt vugget i søvn av Ruth Rasmussen, eller sittet i hennes barmhjertighets fang.

Den barmhjertige og gudfryktige Ruth gikk under kallenavnet Tull-Ruth. Men det er usikkert om det kun var seg imellom de brukte dette kallenavnet, eller om de også brukte kallenavnet overfor Ruth.

Årsaken til at de kalte henne dette var at hun alltid snakket Guds ord. Det kan Ruths venn også bevitne, som etter Ruths egne ord til han, var den eneste som besøkte henne.

Jan-Vidar har sagt at Ruth alltid åpnet samtalen med Guds ords prat, slik at om han hadde verdslige tanker som han hadde lyst til å dele med henne, glemte han det ganske raskt.

### Verdsligsinnede kristne
Legg merke til salmen [O, Jesus du min søte himmelbroder](/article/salmer/tull-ruth/o-jesus-du-min-sote-himmelbroder), hvor Ruth ikke taler om at hatet kommer fra verden, men fra _"alle"_. Se vers 3 første strofe. Erfaringen og virkeligheten viser at kjødeligsinnede kristne[^1] spotter den Gudfryktige kristne aller mest.

Sannheten beskriver bibelen når den skriver at de falske profeter ble elsket av de som kalte seg kristne på den tiden, mens sannhetens profeter ble spottet og forraktet.[^2]

## Eleison
Eleison har skrevet et tresifret antall salmer. De fleste som ble skrevet med blyant på Gimle, er tapt - unntatt ett som publiseres [her](/article/salmer/kyrie/aa-min-kjaerlighet-og-glede).

Noen få salmer Eleison har skrevet i ettertid, til litt mer populære melodier, er blitt tatt vare på fordi de har vært samlet i et salmehefte. En av disse salmene er blitt sunget flere ganger av Frelsesarmeen i Bergen på deres møter. Andre salmer er undertegnede sunget og spilt på gudstjenester flere steder i Den norske kirke, bl.a. i Bergen og på Østlandet.

[^1]: Dette viser historien om drapet på Jesus. Det var datidens "kristne" som drepte Han (og vi).

[^2]: Ja, dette er et trassig folk,  
  sønner som farer med løgn,  
  barn som ikke lyder Herrens lov.  
  Til seerne sier de: «Ikke se!»  
  og til profetene: «Kom ikke til oss med syner om det som er rett!  
  Si oss slikt som vi gjerne vil høre,  
  la oss få hildrende syner!»  
  [Es 30, 9-10](https://no.bibelsite.com/isaiah/30-10.htm){:target="_blank"}